# -*- mode: mandoku-view; -*-
#+TITLE: 東山存稿
#+DATE: 2015-08-25 00:15:23.969791
#+PROPERTY: ID KR4d0584
#+PROPERTY: BASEEDITION WYG    
#+PROPERTY: JUAN 附録
<pb:KR4d0584_WYG_008-1a>¶
欽定四庫全書¶
　東山存稿附録¶
　　　東山趙先生汸行狀¶
先生諱汸字子常姓趙氏其先隴西人唐中和間有諱¶
思者避地新安海寧之龍源里八世孫曰安慶時方宼¶
亂率義民勦平之事聞授西隅總管安慶生光祖為宋¶
京庠學官嵗大祲出廩賙貧提刑汪文振嘗銘其墓二¶
子次曰大振淮東漕司總管大振二子長夢營將仕郎¶
<pb:KR4d0584_WYG_008-1b>¶
夢營二子長彌孝浦江税官彌孝子象元號可齋才識¶
超異元平江南徽既下鄰邑有持兵未服者將加屠戮¶
可齋盡發私藏詣軍門請而屠戮不行由是貳令休寧¶
遷婺源丞改授信州司獄以疾辭既而朝京授杭州仁¶
和令未至卒於揚州二子幼曰克明號松莊孝友敦厚¶
鄉稱善人實先生之考也娶同邑汪氏生五男二女先¶
生最幼初夫人夢飛鳥自齊雲巖來集扵懷覺有娠明¶
年延祐六年己未三月癸亥先生生焉資稟卓絶自孩¶
<pb:KR4d0584_WYG_008-2a>¶
抱聞讀書輒能成誦及就外傅讀朱子四書疑難不一¶
師告以初學毋過求意輒不釋夜歸取文公大全集語¶
録等書繙閲五皷始休由是有悟遂厲志聖賢之學不¶
事舉子業少長遍詣郡之師儒遂有負笈四方之思鬻¶
恒産以為褁糧執贄之具親友或議其非弗顧聞九江¶
黄楚望先生杜門著述嵗丁丑徃拜之先生窮經以積¶
思自悟為主故其教人引而不發使其自思一再登門¶
乃得授六經疑義千餘條以歸辛巳秋復徃畱二嵗得¶
<pb:KR4d0584_WYG_008-2b>¶
口授六十四卦義與學春秋之要過嚴陵請益於夏先¶
生大之問易象春秋書法如何先生以所聞於黄先生¶
者對夏先生歎以徒費心力為戒因出示其家傳先天¶
易書曰此羲易一大象也繼如杭謁黄文獻公於官署¶
公以師道自居不少借辭色及誦所進書大異之待以¶
殊禮甲申失怙卒喪謁翰林虞公於臨川授館于家一¶
嵗其所上書曰聖賢之道大矣學者可不知其要乎嘗¶
聞之吾之至尊至貴舉天下之物不足以加之者此心¶
<pb:KR4d0584_WYG_008-3a>¶
是也吾之至親至切舉天下之學不足以先之者求放¶
心之謂也然非真有所見無以為日用常行之地非真¶
有所得無以為造詣歸宿之極所謂為學之要者庶㡬¶
在此此汸之所以日夜憂懼以求聞乎先覺之訓而未¶
之有得者也然汸之幼也聞江西有吴先生焉行脩道¶
立為世表儀而成己誨人深悲空言之無益及觀閣下¶
所為行狀而知先生為學之方矣伏惟閣下察其有志¶
以其所得於先生者而賜教焉俾於入德之門不致迷¶
<pb:KR4d0584_WYG_008-3b>¶
其所趍而天之所以與我至尊至貴可以反身而有得¶
則閣下之賜大矣時江西憲試請題虞公擬䇿問江右¶
先賢及朱陸二氏立教所以異同具對卒言劉侍讀有¶
功聖經至論朱陸二子入德之門尤為精切詳備末乃¶
舉朱子曰子靜所説專是尊德性而熹平日所論却是¶
道問學上多了今當反身用力去短集長庶不墮於一¶
偏也又舉陸子曰追惟曩昔粗心浮氣徒致參辰豈足¶
酬議以二説為證使其合并於暮嵗微言精義必有契¶
<pb:KR4d0584_WYG_008-4a>¶
焉子靜則已徃矣虞公評其後曰子常生朱子之鄉而¶
得陛氏之説於二家之所以成己教人反復究竟明白¶
蓋素用力斯事者非綴緝傅會之比也厥後再徃公愈¶
加敬異及疾革先生適在左右凡喪事損益皆以為託¶
諸子請先生狀其行嵗丙戌再遊九江則黄先生已捐¶
館矣有袁誠夫者文正公高弟緝師説為四書日録㫖¶
意與朱子多殊請商訂先生為條别是非數萬言袁公¶
心服多所更定趙郡蘇公伯脩虞公之徒也為浙省叅¶
<pb:KR4d0584_WYG_008-4b>¶
政與先生友善比入守邦畿要同徃以母老辭歸名其¶
居曰東山精舍虞公嘗為之記舉先生之言曰汸蚤嵗¶
學於鄉求程朱之餘緒誦習經訓辨釋其文義之外無¶
所致力焉誠恐終身不足知至畢世不能意誠古昔聖¶
賢師弟子之授受如斯而已乎切嘗思之以求塗轍之¶
正至於道南之歎而有感焉蓋其屬之龜山者必有所¶
在而豫章延平所以授之朱子者亦非有他道也不然¶
羅李二公無事業以見於時無文采以垂於後其所學¶
<pb:KR4d0584_WYG_008-5a>¶
者何學所事者何事而吾朱子所謂潛思力行任重詣¶
極者亦將何所指乎此精舍之作所以願盡心焉者也¶
其於大學則謂三綱舉聖人事為大學標準八目乃教¶
學者用力之方故明明德新民傳中無學者工夫而脩¶
身傳中無聖人氣象其舉古之欲明明德於天下者而¶
逆推其用力之序則明古之聖人亦必由學而至而學¶
者之功必可至於聖人又以為格物是窮盡物理程子¶
所謂講明義理分别是非之類是也致知是程子所謂¶
<pb:KR4d0584_WYG_008-5b>¶
明諸心又云潛心黙識玩索乆之庶㡬自得之類是也¶
二事不可合為一唯程子言之甚明若曰致知在格物¶
在字之義不同遂疑格致分而為二則傳中言齊家在¶
脩身脩身在正心謂二者合為一可乎且聞明道先生¶
謂學者若無事可行且去靜坐之言而伊川先生每見¶
人靜坐輒歎其善學及朱子得於羅李二公所相授亦¶
必危坐終日以驗夫喜怒哀樂未發之前氣象為如何¶
而求其所謂中者乆之而知天下之大本為有在乎是¶
<pb:KR4d0584_WYG_008-6a>¶
也由是鷄初鳴則起澄心黙坐涵養本源以為致思之¶
地而後凡所得於師之指及文字奥義有未通者必用¶
向上工夫以求之於是造詣精深而一旦豁然矣蓋雖¶
雅志不苟於仕而身則優為當四方擾攘嘗論為國家¶
者不能舉天下大勢以定攻守之宜而所在浪戰不求¶
智勇之士真可任將兵者使臺省貴人郡縣俗吏共軍¶
旅之權仗行省討亂御史臺督視如平時而誅求刼奪¶
之弊反覆壞爛之由朝廷終無自知之兵財兩匱郡邑¶
<pb:KR4d0584_WYG_008-6b>¶
一切以矯假病民而上官方且守故常不知通變長乆¶
之道賞罰不明故是非淆混而治安撥亂之術行軍克¶
敵之方皆廢不講徒欲以嵗月削平安可得哉大率近¶
嵗用兵之失不越斯言而先生經濟之才亦可見矣自¶
精舍成四方學者尊之為東山先生云壬辰兵興先生¶
奉母夫人避地盡心調䕶及郡邑繼復而夫人以天年¶
終丙申天兵克定郡邑其主將慕先生名德禮羅不至¶
丁酉寓于衢之柯山己亥結茅于星溪之古閬山山深¶
<pb:KR4d0584_WYG_008-7a>¶
閴寥人事㡬絶潛心著述雖當顛沛流離而進脩之功¶
不少輟壬寅春歸東山時大明龍興創業金陵吾邑已¶
附屬六年矣有司屢奉命徴辟繼以議禮召皆以疾得¶
辭己酉起山林遺士共脩元史先生在召中曁竣事得¶
請還未㡬疾復作十有一月丙申而先生捐世矣得年¶
僅五十有一於戲痛哉配同邑程氏女二人長適汪瓛¶
次適蘇旼男一人夢吉甫入學側室朱氏所出也先生¶
孝養二親出乎天性居喪哀毁過禮事諸兄備盡敬友¶
<pb:KR4d0584_WYG_008-7b>¶
撫幼以慈三兄殁於他鄉諸子不能為喪具先生奉柩¶
歸葬從兄子弼有遺孤先生撫之成立當賦斂煩重之¶
際俾能保其恒産吴氏甥失其恃怙無所依為之收養¶
若此者在先生皆所優為有不能殫述者新安自朱子¶
後儒學之盛四方稱之為東南鄒魯然其末流或以辨¶
析之義纂輯羣言即為朱子之學先生獨超然有見於¶
聖賢之授受不徒在於推䆒文義之間故其讀書一切¶
以實理求之反而驗之於己非有以信其必然不已當¶
<pb:KR4d0584_WYG_008-8a>¶
時鄉先生皆畱心著述所以羽翼程朱之教者具有成¶
書先生受而讀之猶謂未知為學之要常曰讀書最患¶
多疑每展巻則羣疑競起如蝟毛要須得程朱復作而¶
命之而後可釋然爾是以質諸師而不得者卒求之程¶
朱遺言而有見焉其於窮經之要則有得於黄先生而¶
推極之其初見黄先生問年答曰己未黄先生曰生吾¶
刋六經補註之嵗也或曰書刋矣恐無讀者予曰當是¶
讀者未生耳豈知吾子適生是嵗耶然春秋託始之嵗¶
<pb:KR4d0584_WYG_008-8b>¶
亦已未也斯文緣契實在斯乎先生請問窮經之要惟¶
告以在乎致思問致思之道乃舉一事為例禮曰女有¶
五不娶其一為喪父長子先儒以喪父無兄者當之如¶
使其言為然則喪父無兄之子何罪見絶於人如此先¶
生思之乆而後得其説曰此蓋宋桓夫人許穆夫人之¶
類爾故古註言無所受命猶未失也若喪父而無兄則¶
期功之親皆得為之主矣黄先生大稱善遂授以求春¶
秋書法曰楚殺其大夫得臣此書法也當求之二百四¶
<pb:KR4d0584_WYG_008-9a>¶
十二年之内夫人姜氏如齊師此書法也當求之二百¶
四十二年之外既又為易置其語曰楚殺其大夫得臣¶
此書法也當求之二百四十二年之外夫人姜氏如齊¶
師此書法也當求之二百四十二年之内先生受其説¶
退而思之乆乃悟其意則二百四十二年之外者魯史¶
書法二百四十二年之内者聖人書法也黄先生各以¶
二義貫一理之㫖以為單傳宻付悉在於斯先生即黄¶
先生六經補註等書取凡為春秋説者參以耳聞類萃¶
<pb:KR4d0584_WYG_008-9b>¶
為春秋師説三巻復因其意為春秋集傳十五巻既而¶
求之於經終有未盡聖人之意因思戴記經解有曰屬¶
辭比事春秋之教也始悟是經全以一筆一削見義茍¶
不屬辭比事考其異同之故以求之未有得其説者蓋¶
左氏與杜註有得於魯史遺法主史以釋經而不知有¶
筆削之法至若公榖啖趙陳氏俱有屬辭遺意則知求¶
筆削之㫖而不知先考魯史之舊章二者各得一偏不¶
能無弊合而求之具見得失由是不傳之㫖煥然復明¶
<pb:KR4d0584_WYG_008-10a>¶
每謂非黄先生教以先考史法而後經義可求則不得¶
其門而入也及重改集傳越四載始克成編復思是經¶
倫類區别為義至精參互錯綜易相矛盾茍不推類以¶
通之豈無遺憾遂著春秋屬辭八篇雖萬變不齊始終¶
各有條理於是一經本㫖方完每謂苦思之功若有神¶
助聖人復起不易吾言又以為春秋必攷左傳事實為¶
先杜元凱陳君舉皆有得於此而各有所蔽因著左傳¶
補註十巻吾鄉風林先生亦以窮經為務而莫肯雷同¶
<pb:KR4d0584_WYG_008-10b>¶
一見是書輒曰前無古人春秋之㫖論定於此矣時駙¶
馬都尉和陽王公鎮徽以春秋屬辭師説左氏補註下¶
商山義塾刻梓以廣其傳然屬辭詳著筆削之權集傳¶
乃明經世之志必二書相表裏而後經㫖無所遺逮屬¶
辭成書復改集傳使歸於一至昭二十七年而賫志以¶
殁門人倪尚誼證以屬辭義例質之以平日所聞於先¶
生者參互考據足成之若尚誼亦可謂有功於先生之¶
門矣其於易經則聞諸黄先生必須明象又曰易象與¶
<pb:KR4d0584_WYG_008-11a>¶
春秋書法廢失之由大畧相同茍通其一則可以觸機¶
而悟矣先生春秋本㫖既明於易寤寐不忘致思每有¶
所悟則喟然曰黄先生豈欺我哉嘗曰春秋文義賴孟¶
子之言而後有據於周易亦必見其説如孟子之論春¶
秋者而後聖人之情可得而推焉先生嘗作序卦圖説¶
及經文開端乾坤屯三卦解大畧以為羲皇設卦繋辭¶
名之曰易繋辭傳上篇所贊皆其事也神農黄帝氏繼¶
作各因羲皇之易别定卦序自為一代之書逮夏而商¶
<pb:KR4d0584_WYG_008-11b>¶
其辭則世有増益蓋無不備皆為占筮之用連山歸藏¶
是也至周文王以至德而不免羑里之難乃本羲皇之¶
易因其交易對待反易相因之象定于上下二篇以天¶
下之道明君臣之義因陰陽消長盈虛之變以著人事¶
進退存亡之戒其辭之所繋必有關於此者取之而非¶
聖人一時自為是言也逮周公相成王二叔流言召公¶
不悦亦有感於先王憂患故乃即卦爻象象取其愛惡¶
遠近相攻相取之情作為爻辭與先王之書相表裏以¶
<pb:KR4d0584_WYG_008-12a>¶
其制作之㫖視連山歸藏少異題曰周易其書與二易¶
俱掌於太史占筮家得通用之而義則不專主於占筮¶
孔子曰易之興也其當殷之末世周之盛德邪當文王¶
與紂之事邪是故其辭危危者使平易者使傾其道甚¶
大百物不廢懼以始終其要無咎此周易之本義蓋先¶
生所求論周易本㫖如孟子之論春秋者卒有得於夫¶
子斯言而不假乎他求也詩五言初學六朝後改習建¶
安諸子及老杜近體則學乎唐人其為文曰必以理勝¶
<pb:KR4d0584_WYG_008-12b>¶
為主然後命意遣辭則沛然矣烜竊觀先生之學以積¶
思為本領以自悟為歸宿勉夫切已向上之工夫而至¶
乎窮經復古之成效豈偶然哉烜自獲交先生不以疎¶
謬進而教之徃來請益遂得聞窮經之要及春秋筆削¶
之㫖自悔其前學之非而惜聞道之晚也方期以晚年¶
相與講授周易象學而先生遽已謝世矣何後學之不¶
幸也抑斯文廢興關於天運非人所得測識歟尚誼偕¶
其子夢吉屬烜為狀烜末學膚淺何足以知先生哉然¶
<pb:KR4d0584_WYG_008-13a>¶
受知最厚義不容辭姑述所見聞如右願學君子尚表¶
章之俾垂永乆非為先生九京有光實亦斯文之幸也¶
諸生星源詹烜謹狀¶
